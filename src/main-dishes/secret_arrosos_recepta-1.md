---
label: Paella Marisc
tags: [paella, arros, peix]
categories: [Mireia Carbo]
---

# Paella de peix i marisc

## Ingredients
- `1` ceba
- `1` pebrot verd
- `1` tira de pebrot vermell
- `3` tomàquets madurs (tomacons)
- `1` all 
- `1` grapadet de pèsols i/o 2 carxofes (opcional)
- `400 g` arròs tipus bomba (100 g x persona)
- `900 ml` brou de peix
- `4` gambes
- `4` escamarlans
- `250 g` de músclos
- `200 g` de cloïses
- `1` sèpia
- Brins de safrà (opcional)
- Oli d'oliva
- Sal

## Elaboració

> Les cloïses han d'estar en remull amb aigua salada l'objectiu es que quedin ben netes. Obrirles a banda.

> La sèpia si o si (això diu la Carbo) ha d'estar congelada previament d'aquesta manera ens quedarà tendra.


1. Escalfeu dins una pealla un raig d'oli d'oliva generós. Marcar les gambes i els escamarlans. Reservar

2. En el mateix oli farem el sofregit, a foc suau, amb la ceba, els pebrots i l'all picats molt menuts. Quan estiguin ben cuinats, afegirem els tomàquets rallats i seguirem la cocció fins aconseguir un sofregit ben confitat. Paciència!. 

3. Incorporar la sèpia, la carxofa i/o els pèsols. 

4. Quan el sofregit estigui ben al punt de confitat, afegirem l'arròs i el sofregirem amb el sofregit durant uns minuts i ja podrem incorporar el fumet de peix bullint.

5. Quan torni a arrencar el bull, ho rectificarem de sal i acabarem la paella al forn a 220 ºC durant uns 15 minuts. Haurem afegit just abans el marisc, els musclos i les cloïses o bé quan faltin pocs minuts per acabar la cocció.
